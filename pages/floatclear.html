<!doctype html>
<html lang="en">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title>Document</title>
    <link rel="stylesheet" href="css/style.css">
</head>
<body>
<div><strong class=" ">Все всюди і все одразу</strong></div>
<img src="images/Everytging_everywhere.webp" alt="Все всюди і все одразу" class="float_left" height="450"
     width="800"/>
<div>
    <p>
        Творчий дует режисерів Деніеля Квана та Деніеля Шайнерта, відомий як Деніелс, 2016 року заявив про себе чорною
        комедією "Людина - швейцарський ніж" з Денієлом Редкліффом у головній ролі.

        Цього разу вони створили фантастичну кунгфу-комедію про жінку, яка намагається розібратися з податками, а
        потрапляє у мультивсесвіт, де вона може існувати в різних версіях самої себе.

        Головну роль виконала китайсько-малазійсько-американська акторка Мішель Єо, відома по фільмах "Завтра не помре
        ніколи", "Мемуари гейші", "Тигр підкрадається, дракон ховається". Роль лиходійки-бухгалтерки зіграла Джеймі Лі
        Кертіс.

        Доволі рідкісна ситуація, коли артфільм змушує глядачів плакати і водночас збирає купу грошей. Касові збори
        стрічки у світі становлять понад 100 мільйонів доларів.
    </p>
</div>
<div class="clearfix"><strong class="strong_right">Я червонію</strong></div>
<img src="images/Turning_red.webp" alt="Я червонію" class="float_right" height="450" width="800"/>
<div>
    <p>
        Темою дорослішання цей новий анімаційний фільм від Pixar нагадує іншу стрічку студії - "Думками навиворіт".
        Утім, він є унікальним з багатьох сторін: це - перший фільм студії, режисеркою якого стала жінка і сюжет якого
        розгортається у Канаді.

        Це також перший мультфільм Pixar, головна героїня якого - дівчинка з азійської родини.

        Мейлін або Мей (Розалі Чанг) - старанна школярка, яка перетворюється на величезну кудлату червону панду щоразу,
        коли переживає стрес.

        З огляду на те, що Мей — 13-річна канадка китайського походження, а дія фільму відбувається у Торонто на початку
        2000-х років, "Я червонію" містить чимало автобіографічних деталей сценаристки й режисерки Домі Ші.

        У вигляді панди Мей така мила, що тим, в кого є маленькі діти просто обов'язково потрібно замовити м'яку червону
        іграшку панди.
    </p>
</div>
<div class="clearfix2"><strong>Фабельмани</strong></div>
<img src="images/The_fabelmans.webp" alt="Фабельмани" class="float_left" height="450" width="800"/>
<div>
    <p>
        Давно не секрет, що нещасливі сім'ї у фільмах Стівена Спілберга завжди оповідають про його власну, але у
        частково автобіографічній стрічці "Фабельмани" він нарешті говорить про це відкрито, без інопланетян та
        інших метафор, і створює один із найбільш емоційно чесних та найменш сентиментальних творів.

        У центрі сюжету - підліток Семмі (Габріель Лабель), альтер-его Спілберга, його розчарована у житті, але
        наділена багатою фантазією мати (Мішель Вільямс) і його сухий прагматик батько (Пол Дано). Останні двоє такі
        різні, що їхнє розлучення виглядає неминучим.

        Семмі знімає фільми, які розчулюють своєю дотепністю. Озираючись на свою родину дорослими очима, Спілберг
        бачить батьків з усіма їхніми недоліками, але наповнює фільм теплотою, розумінням та любов'ю.
    </p>
</div>
</body>
</html>